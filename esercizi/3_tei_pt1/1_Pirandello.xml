<?xml version="1.0" encoding="UTF-8"?>
<!-- esercizio di pagina 74 del file "CdT_24_25_lez_TEI__2025_PART-I.pdf"-->

<TEI xmlns="http://www.tei-c.org/ns/1.0">
  <teiHeader> <!-- utilizzo la struttura minima per il teiHeader, con le informazioni essenziali-->
    <fileDesc>
      <titleStmt> 
        <title>Il fu Mattia Pascal. Premessa (Codifica TEI)</title> <!--titolo del file-->
      </titleStmt>
      <publicationStmt> <!-- informazioni sulla pubblicazione -->
        <p>Codifica TEI della Premessa de "Il fu Mattia Pascal" per esercizio del corso universitario di Codifica di Testi.</p>
      </publicationStmt>
      <sourceDesc> <!-- descrizione della fonte originaria -->
        <p>Luigi Pirandello, Il fu Mattia Pascal, Premessa.</p>
      </sourceDesc>
    </fileDesc>
  </teiHeader> 

  <text>
    <body>
      <div type="novel" xml:lang="it">
        <div type="preface" n="1"> <!--specifico n="1" in quanto in questa opera ce ne sono due di premesse-->
          <head>I. Premessa</head>
          <p>Una delle poche cose, anzi forse la sola ch’io sapessi di certo era questa: che mi chiamavo Mattia Pascal. E me ne approfittavo. Ogni qual volta qualcuno de’ miei amici o conoscenti dimostrava d’aver perduto il senno fino al punto di venire da me per qualche consiglio o suggerimento, mi stringevo nelle spalle, socchiudevo gli occhi e gli rispondevo: — Io mi chiamo Mattia Pascal. — Grazie, caro. Questo lo so. — E ti par poco?</p>
          <p>Non pareva molto, per dir la verità, neanche a me. Ma ignoravo allora che cosa volesse dire il non sapere neppur questo, il non poter più rispondere, cioè, come prima, all’occorrenza: — Io mi chiamo Mattia Pascal.</p>
          <p>Qualcuno vorrà bene compiangermi (costa così poco), immaginando l’atroce cordoglio d’un disgraziato, al quale avvenga di scoprire tutt’a un tratto che.... sì, niente, insomma: nè padre, nè madre, nè come fu o come non fu; e vorrà pur bene indignarsi (costa anche meno) della corruzione dei costumi, e de’ vizii, e della tristezza dei tempi, che di tanto male possono esser cagione a un povero innocente.</p>
          <p>Ebbene, si accomodi. Ma è mio dovere avvertirlo che non si tratta propriamente di questo. Potrei qui esporre, di fatti, in un albero genealogico, l’origine e la discendenza della mia famiglia e dimostrare come qualmente non solo ho conosciuto mio padre e mia madre, ma e gli antenati miei e le loro azioni, in un lungo decorso di tempo, non tutte veramente lodevoli.</p>
          <p>E allora?</p>
          <p>Ecco: il mio caso è assai più strano e diverso; tanto diverso e strano che mi faccio a narrarlo.</p>
          <p>Fui, per circa due anni, non so se più cacciatore di topi che guardiano di libri nella biblioteca che un Monsignor Boccamazza, nel 1803, volle lasciar morendo al nostro Comune. È ben chiaro che questo Monsignore dovette conoscer poco l’indole e le abitudini de’ suoi concittadini; o forse sperò che il suo lascito dovesse col tempo e con la comodità accendere nel loro animo l’amore per lo studio. Finora, ne posso rendere testimonianza, non si è acceso: e questo dico in lode de’ miei concittadini. Del dono anzi il Comune si dimostrò così poco grato al Boccamazza, che non volle neppure erigergli un mezzobusto pur che fosse, e i libri lasciò per molti e molti anni accatastati in un vasto e umido magazzino, donde poi li trasse, pensate voi in quale stato, per allogarli nella chiesetta fuori mano di Santa Maria Liberale, non so per qual ragione sconsacrata. Qua li affidò, senz’alcun discernimento, a titolo di beneficio, e come sinecura, a qualche sfaccendato ben protetto il quale, per due lire al giorno, stando a guardarli, o anche senza guardarli affatto, ne avesse sopportato per alcune ore il tanfo della muffa e del vecchiume.</p>
          <p>Tal sorte toccò anche a me; e fin dal primo giorno io concepii così misera stima dei libri, sieno essi a stampa o manoscritti (come alcuni antichissimi della nostra biblioteca), che ora non mi sarei mai e poi mai messo a scrivere, se, come ho detto, non stimassi davvero strano il mio caso e tale da poter servire d’ammaestramento a qualche curioso lettore, che per avventura, riducendosi finalmente a effetto l’antica speranza della buon’anima di Monsignor Boccamazza, capitasse in questa biblioteca, a cui io lascio questo mio manoscritto, con l’obbligo però che nessuno possa aprirlo se non cinquant’anni dopo la mia terza, ultima e definitiva morte.</p>
          <p>Giacchè, per il momento (e Dio sa quanto me ne duole), io sono morto, sì, già due volte, ma la prima per errore, e la seconda… sentirete.</p>
        </div>

        <!-- da qui in avanti ci sarebbe la seconda premessa e i capitoli del romanzo -->

      </div>
    </body>
  </text>
</TEI>